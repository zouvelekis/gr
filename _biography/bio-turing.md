## Σύντομη βιογραφία του Alan Turing

Ο Βρετανός μαθηματικός Alan Turing που δικαίως θεωρείται, μεταξύ άλλων, ως ο πατέρας των υπολογιστών και ένας πρωτοπόρος της τεχνητής νοημοσύνης.

Μέλος της ομάδας **Ultra**, της Βρετανικής ομάδας αντικατασκοπείας κατά τον **Δεύτερο Παγκόσμιο Πόλεμο**, είναι δημιουργός ενός εκπληκτικού μηχανισμού αποκρυπτογράφησης, με αποτέλεσμα, να σωθούν οι ζωές **χιλιάδων ανθρώπων**, μέσα από την ανάγνωση των Ναζιστικών μηνυμάτων κατά τη διάρκεια του πολέμου.

Πέρα, όμως, από την εκπληκτική του «μηχανή» για την αποκρυπτογράφηση των κωδικοποιημένων μηνυμάτων των Ναζί, ο Alan Turing θεωρείται ο **πατέρας των υπολογιστών**, καθώς ήταν εκείνος που δημιούργησε την πρώτη υπολογιστική μηχανή, αρχικά σε θεωρητικό επίπεδο, το 1936 όταν και περιέγραψε την περίφημη «μηχανή του Turing» και μετέπειτα, το 1946, όταν κατέθεσε την εργασία του για το ACE, την Αυτόματη Υπολογιστική Μηχανή (Automatic Computing Engine).

Ο **Alan Turing** βρίσκεται πίσω από την ουσία του αλγόριθμου και πολύ απλά, όπως συχνά λέγεται γι' αυτόν , οτιδήποτε χρησιμοποιούμε αυτή τη στιγμή και έχει **πληκτρολόγιο και κάνει υπολογισμούς**, οφείλεται σε εκείνον.

Να όμως που ο Alan Turing γεννήθηκε σε **λάθος εποχή και σε λάθος χώρα**. Παρά την αναγνωρισμένη του συνεισφορά στην ανθρωπότητα, την επιστήμη και την τεχνολογία, το **1952 καταδικάστηκε ως ομοφυλόφιλος, πράγμα παράνομο για την Βρετανία** τότε και καταδικάστηκε, είτε σε ισόβια, είτε σε χημικό ευνουχισμό (λήψη θηλυκών ορμονών). Επέλεξε το δεύτερο, αλλά εν τέλει αυτοκτόνησε με την λήψη κυανίου. Η εξέταση του πτώματος έδειξε πως είχε φάει ένα μήλο που ήταν εμποτισμένο με κυάνιο. Κάπως έτσι γεννήθηκε και ο **μύθος** ότι το λογότυπο της **Apple**, με το δαγκωμένο μήλο, είναι σαφής αναφορά στον Alan Turing, πράγμα όμως που είχε διαψεύσει ο **Steve Jobs**.

Ο Alan Turing πέθανε την **7η Ιουνίου 1954** σε ηλικία μόλις **42 ετών**. Το έργο του αναγνωρίστηκε πολύ μετά τον θάνατό του και το αποτέλεσμά του το διαβάζετε αυτή τη στιγμή στον δικό σας υπολογιστή ή tablet. Το **2009**, ο Βρετανός πρωθυπουργός Gordon Brown, εξέδωσε την επίσημη, **δημόσια συγγνώμη** του Βρετανικού κράτους για τον Alan Turing, λέγοντας «Σου ζητάμε συγγνώμη, άξιζες πολύ περισσότερα πράγματα».